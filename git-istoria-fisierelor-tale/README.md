---
description: Cel mai folosit sistem de versionare a codului sursă.
---

# Git - istoria fişierelor tale

## O scurtă introducere

Să zicem că avem de lucrat la un proiect pentru facultate. Cerința proiectului este destul de simplă: 

> În echipe de câte 3 persoane, fiecare echipă are de realizat o aplicație web care caută meme-uri pe internet și le afișează.

Fiind un proiect în echipă, trebuie să ne împărțim fiecare sarcini ca să meargă treaba mai repede. De asemenea, nu putem lucra toți de pe același calculator, deci fiecare trebuie să lucrăm pe calculatorul nostru. În ultimul rând, trebuie să putem avea toți același proiect pe care lucrăm.

Bineînțeles, pentru a rezolva aceste probleme, după ce scriem ceva cod și suntem siguri că ce am făcut funcționează, putem arhiva proiectul și îl trimitem la ceilalți colegi de echipă. Nu? Ei bine, nu chiar. Dacă am face așa, există 2 opțiuni: tot timpul 2 membri ai echipei așteaptă după codul celuilalt, sau atunci când cineva trimite codul la ceilalți, ei apoi trebuie să verifice care sunt modificările și să le integreze la ei. Apoi din nou ei trebuie să își integreze codul celuilalt, și tot așa...

Acest proces ar fi extrem de epuziant... dar de aceea există **Git**!

## Ce vom învăța

\*\*\*\*[**Ce este git?**](ce-este-git.md) ****— Vom trece pe scurt prin definiția Git, de ce avem nevoie de el, cine îl mai folosește și vom afla cine l-a creat.

\*\*\*\*[**Cum instalăm Git**](cum-instalam-git.md) ****— Vom trece prin procesul de instalare atât pe Windows, Mac și Linux.

\*\*\*\*[**Primii pași în Git**](primii-pasi-in-git.md) ****— Vom inițializa un proiect cu `git init`, explicăm câțiva termeni de bază și intrăm în cele mai basic comenzi.

\*\*\*\*[**Procesul de lucru cu Git**](procesul-de-lucru-cu-git.md) ****— Intrăm în fundamentele git.

\*\*\*\*[**GitHub**]() ****— Vom folosi GitHub pentru a putea colabora cu alți colegi, vedem cum clonăm repo-ul, cum facem modificări în el, ce sunt Issue-urile, vorbim pe scurt despre Pull Request-uri și vom încheia cu câteva tips & tricks.

\*\*\*\*[**Resurse utile**](resurse-utile.md) ****— Am lăsat aici câteva link-uri utile de care să vă folosiți în aventura voastră cu Git.

## De ce avem nevoie

Nu prea multe, conexiune la internet \(pe care o ai deja dacă citești asta\), un calculator, fie el cu Linux, MacOS sau Windows, și cel mai important, **dorința de a învăța**!

{% hint style="warning" %}
## Întâmpini dificultăți?

Contactează-mă la adresa ✉ **vlad.valean@ligaac.ro** sau mă găsești pe 🌐 [Facebook](https://www.facebook.com/vlad.valean.31). De asemenea, nu uita să dai un rating la tutorialele noastre! 👇 🙏
{% endhint %}

